Források:
- https://bet.szerencsejatek.hu/jatekok/otoslotto/jatektortenet?
- 


Ötöslottó játéktörténet
 

Európában a sorsjátékok első leírásai Flandriából, Brügge városából származnak.
 Ezeket az 1444-es történéseket nem sokkal követte az 1467-es Münchenben lezajlott tárgysorsjáték,
 majd az 1468-as ulmi sorsjáték-kiírás és az 1470-es augsburgi játék.
 Ezekben a játékokban a magyar keresztény zarándokok is részt vehettek útjuk során.
 Az 1504-ben a Zürichi Főtanács által szervezett sorsolás 40 ezer sorsjegyét Köln és Velence közt
 szinte minden városban árulták,
 az 50 aranyforintos fődíjat egy rüdlingeni polgár nyerte el.
 
 A KÖZÉPKORI LOTTÓ SZERVEZÉSE MINT GAZDASÁGI TEVÉKENYSÉG

A XV.-XVI. századi alkalmi sorsjátékok többsége igazolta, hogy a sorsjáték is lehet rentábilis,
 feltéve, hogy több folyik be a sorsjegyek eladásából mint amennyi a nyeremények összértéke.
 A tárgysorsjátékok népszerűsége fokozatosan csökkent,
 mert sokan olyasmit nyertek, amire nem volt szükségük és csak áron alul tudtak rajta túladni.
 Hosszú távon sikeressé azok a sorsjátékok váltak, amelyeken a nyeremények többsége pénzből állt.
 
 A MAGYAR LOTTÓ KIALAKULÁSA

A sorsjátékok Magyarországon vásárok, búcsúk és ehhez hasonló alkalmakkor a XVI.
 században tűntek fel. Később egyes városainkban már állandóbb jellegű,
 a városi hatóságok ellenőrzése alatt működő játékoknak is van nyoma.
 Az árukisorsolások 1670 körül Magyarországon is elterjedtek.
 Ezeken a nyeremények porcelán-és tüköráruk,
amik főleg osztrák termékek voltak.
Az 5/90-es lottójáték bevezetésére Magyarországon már 1763-ban sor került,
 miután az osztrák állami lottó bérlőjének,
 Cataldi grófnak koncesszióját mely eredetileg csak az örökös tartományokra szólt,
 Erdély és a határőrvidék kivételével Magyarországra is kiterjesztették. 
 Az első játékokat Budán és Pozsonyban tartották.
 A számsorsjáték fogadási tétjeinek átvételére az ország különböző helyein gyűjtödéket szerveztek.
 
 A JÁTÉK KEZDŐDÖTT: 1957. március 7.

JACKPOT (HALMOZÓDÁS): van

KIEGÉSZÍTŐ JÁTÉK: Az Ötöslottóval együtt - 1993. november 6-tól kezdődően - a Joker is játszható.

A LEGNAGYOBB HETI FORGALOM: 21 148 405 db
 
 
